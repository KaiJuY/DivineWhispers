{"id": 23, "title": "觀音一百籤第二十三籤", "subtitle": "巳宮", "fortune": "中籤", "poem": "欲攀仙桂蟾宮去、豈慮天門不放開、謀望一般音信好、高人自送嶺頭來。", "analysis": {"zh": "此卦手扳仙桂之象。凡事必有貴人也。商賈利益。行戴有(無)危。病安訟遂。盡可施為。", "en": "", "jp": "", "reference": "*(普開二字，本作普虛;普開天門不任君一句，另有改作豈慮天門不任開一說;人人皆笑嶺頂花一句，另有改作人人歡笑喜慶來一說)家宅　欠安。自身　作福。求財　遂意。交易　合。婚姻　阻。六甲　作福。行人　有危。田蠶　不利。六畜　不利。尋人　難。公訟　虧。移徙　欠吉。失物　疾病　安。山墳　舊吉。1.懷德招親高懷德乃開國功臣。陳橋兵變。皇袍加身。高懷德擁趙匡胤做皇帝。又娶宋太祖趙匡胤之妹。燕國公主為妻。官封駙馬都尉。後領兵與楊家將同征遼國。2.孫策以璽借袁兵卻說袁術大宴將士於壽春。人報孫策征廬江太守陸康，得勝而回。術喚策至，策拜於堂下。問勞已畢，便令侍坐飲宴。原來孫策自父喪之後，退居江南，禮賢下士；後因陶謙與策母舅丹陽太守吳景不和，策乃移母並家屬居於曲阿，自己卻投袁術。術甚愛之，常歎曰：「使術有子如孫郎，死復何恨！」因使為懷義校尉，引兵攻涇縣大帥祖郎得勝。術見策勇，復使攻陸康，今又得勝而回。當日筵散，策歸營寨。見術席間相待之禮甚傲，心中鬱悶，乃步月於中庭。因思父孫堅如此英雄，我今淪落至此，不覺放聲大哭。忽見一人自外而入，大笑曰：「伯符何故如此？尊父在日，多曾用我。君今有不決之事，何不問我，乃自哭耶！」策視之，乃丹陽故鄣人，姓朱，名治，字君理，孫堅舊從事官也。策收淚而延之坐曰：「策所哭者，恨不能繼父之志耳。」治曰：「君何不告袁公路，借兵往江東，假名救吳景，實圖大業，而乃久困於人之下乎？」正商議間，一人忽入曰：「公等所謀，吾已知之。吾手下有精壯百人，暫助伯符一馬之力。」策視其人，乃袁術謀士，汝南細陽人，姓呂，名范，字子衡。策大喜，延坐共議。呂范曰：「只恐袁公路不肯借兵。」策曰：「吾有亡父留下傳國玉璽，以為質當。」范曰：「公路款得此久矣！以此相質，必肯發兵。」三人計議已定。次日，策入見袁術，哭拜曰：「父仇不能報，今母舅吳景，又為揚州刺史劉繇所逼；策老母家小，皆在曲阿，必將被害。策敢借雄兵數千，渡江救難省親。恐明公不信，有亡父遺下玉璽，權為質當。」術聞有玉璽，取而視之，大喜曰：「吾非要你玉璽，今且權留在此。我借兵三千、馬五百匹與你。平定之後，可速回來。你職位卑微，難掌大權。我表你為折沖校尉、殄寇將軍，克日領兵便行。」策拜謝，遂引軍馬，帶領朱治、呂范、舊將程普、黃蓋、韓當等，擇日起兵。行至歷陽，見一軍到。當先一人，姿質風流，儀容秀麗，見了孫策，下馬便拜。策視其人，乃廬江舒城人，姓周，名瑜，字公瑾。原來孫堅討董卓之時，移家舒城，瑜與孫策同年，交情甚密，因結為昆仲。策長瑜兩月，瑜以兄事策。瑜叔周尚，為丹陽太守；今往省親，到此與策相遇。策見瑜大喜，訴以衷情。瑜曰：「某願施犬馬之力，共圖大事。」策喜曰：「吾得公瑾，大事諧矣！」便令與朱治、呂范等相見。瑜謂策曰：「吾兄欲濟大事，亦知江東有二張乎？」策曰：「何為二張？」瑜曰：「一人乃彭城張昭，字子布；一人乃廣陵張臘，字子綱。二人皆有經天緯地之才，因避亂隱居於此。吾兄何不聘之？」策喜，即便令人繼禮往聘，俱辭不至。策乃親到其家，與語大悅，力聘之，二人許允。策遂拜張昭為長史，兼撫軍中郎將；張臘為參謀正議校尉：商議攻擊劉繇。《中間省略》孫策分撥將士，守把各處隘口，一面寫表申奏朝廷；一面結交曹操，一面使人致書與袁術取玉璽。卻說袁術暗有稱帝之心，乃回書推托不還；急聚長史楊大將，都督張勳、紀靈、橋蕤，上將雷薄、陳芬等三十餘人商議，曰：「孫策借我軍馬起事，今日盡得江東地面；乃不思根本，而反來索璽，殊為無禮。當以何策圖之？」長史楊大將曰：「孫策據長江之險，兵精糧廣，未可圖也。今當先伐劉備，以報前日無故相攻之恨，然後圖取孫策未遲。某獻一計，使備即日就擒。」正是：不去江東圖虎豹，卻來徐郡斗蛟龍。不知其計若何，且聽下文分解。《三國演義‧第十五回‧太史慈酣鬥小霸王‧孫伯符大戰嚴白虎 》"}}